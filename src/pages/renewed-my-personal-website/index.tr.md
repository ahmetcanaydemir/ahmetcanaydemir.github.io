---
title: 'Kişisel Web Sitemi Yeniledim'
date: '2021-01-07'
spoiler: 'Yeni yılda yeni şeyler yapmak gerek, ben de websitemi yenileyerek başlaedım.'
---

[](/x/)

Sonunda yaptım, kişisel internet sitemi yeniledim.

2021 yılına girdik, her yeni yılda insanlar kendi hayatlarında bir yenilik arayışı içerisindeler. Uzun süredir ben de internet sitemi yenilemeyi düşünüyordum. Uzun zamandır hiç blog yazmıyordum. Sitemi yenilemek, blog yazmaya başlamak için de önemli bir fırsat olabilir. Ne kadar başarabilirim emin değilim am bu sene blog yazıları, YouTube videoları ve açık kaynak projeler üzerinde yoğunlaşmayı planlıyorum.

Bu internet sitesinin bir önceki halini 2017 senesinde yayınlamıştım ve üzerinde neredeyse hiçbir değişiklik yapmamıştım. Site Hugo tabanlıydı ve gayet iyi çalışıyordu. Fakat daha iyi bildiğim React tabanlı, minimal bir siteye dönüştürmek istedim. Bunu yapmak çok da zor olmadı. [Dan Abramov](https://github.com/gaearon)'un [overreacted.io](https://github.com/gaearon/overreacted.io) projesi, [Gatsby.js](https://www.gatsbyjs.com) tabanlıydı ve minimalizmini çok beğendim. Kendime göre bazı stil değişiklikleri yaptım, birkaç sayfa ekledim ve ortaya şu anda görmüş olduğunuz site çıktı.

Bu sitede Türkçe yanında iyi bilmediğim İngilizce dilinde de bloglar da yazmayı planlıyorum. Böylece İngilizce yazım yeteneğimin de gelişebileceğine inanıyorum. Eğer cümlelerimde yanlışlık görürseniz bana bunu lütfen yazın.
